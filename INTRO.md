# Linguaggi di programmazione

Si ricorda a tutti gli studenti che il corso di Linguaggi di Programmazione è un prerequisito per accedere allo "stage". Nessuno studente sarà ammesso allo "stage" se non avrà passato **tutti** gli esami del primo e del secondo anno.

Si noti inoltre che è necessario essere iscritti al corso Moodle per poter accedere ai contenuti.

## Modalità d'esame e regole

L'insegnamento di Linguaggi di Programmazione prevede il superamento di una prova teorica (uno scritto) e di un progetto di programmazione. La prova scritta ed il progetto corrispondente al primo appello devono essere superati in due prove "in itinere"

Le prove in itinere sono due scritti offerti in Novembre e a Gennaio, e uno/due progetti in itinere, da consegnare in forma elettronica (Common Lisp, Prolog, C, Julia e/o Haskell). Le prove in itinere costituiscono il primo appello per il corso, devono risultare tutte sufficienti, e non sono recuperabili nei restanti appelli.

Dall'appello successivo (Febbraio/Marzo) lo scritto comprende tutte le parti del corso. Lo stesso vale per i progetti. Gli appelli seguenti saranno a Giugno, Luglio, Settembre e Novembre (in data da precisarsi).

La parte teorica ed i progetti di laboratorio vanno superati entrambi nella stessa tornata; il voto complessivo è la media, ponderata a seconda dei casi, dei voti parziali.

I progetti posso essere svolti in gruppo (massimo 3 persone), ma sono da consegnare individualmente. Chi svolge il progetto da solo od in coppia potrà avere un bonus.

Nota finale: tutti gli esiti saranno caricati nel sistema: voto, ritirato, assente, insufficiente etc.

## Nota (studenti Anni Accademici precedenti al corrente)

Il programma dell'Anno Accademico 2025-2026 è completamente rinnovato rispetto agli anni precedenti.  Il programma delle prove scritte per gli studenti degli anni precedenti sarà coerente con il programma seguito fino all'AA 2024-2025 per i prossimi 3 anni accademici, mentre i progetti saranno gestiti come sempre, non essendo previste variazioni al programma per la parte di laboratorio.

Gli studenti degli anni precedenti che devono ancora passare l'esame di Linguaggi di Programmazione da 12 crediti (su tre moduli: Paradigmi di LP, Linguaggi e Computabilità e Laboratorio di LP) possono soddisfare i requisiti per Paradigmi di LP e Laboratorio di LP passando le prove del corso di Linguaggi di Programmazione corrente da 8 crediti. Lo stesso vale per gli studenti che devono ancora passare l'esame di Linguaggi da 6 crediti. Caveat: i contenuti delle prove rifletteranno i contenuti del corso LP attuale; non saranno predisposte prove speciali per gli studenti degli anni precedenti.